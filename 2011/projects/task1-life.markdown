# Играта "живот"

[Играта "живот" на Конуей](http://en.wikipedia.org/wiki/Conway's_Game_of_Life) е вид клетъчен автомат. Играта се играе от 0 (нула) на брой играчи, върху повърхнина разделена на квадратни клетки. Всяка клетка е или жива, или мъртва. "Играта" протича чиято на ходове, като състоянието на всеки ход се определя от състоянието на предишния и от следните правила [(из wikipedia)](http://en.wikipedia.org/wiki/Conway's_Game_of_Life#Rules):

1. Всяка жива клетка с по-малко от две живи съседни клетки умира (от самота).
2. Всяка жива клетка с повече от три живи съседни клетки умира (от пренаселеност).
3. Всяка жива клетка с две или три живи съседни клетки остава жива и на следващата итерация.
4. Всяка мъртва клетка с точно три живи съседни клетки се превръща в жива клетка.

Имплементирайте автомата, така че да може да работи с __Безкрайна равнина__ и поне още една от следните топологии:

* Ограничена повърхнина (без wrap-ване по краищата)
* Тор (с wrap-ване по краищата)

Дайте възможност за дефиниране на начално състояние.

Всяко следващо състояние трябва да може да бъде визуализирано. За визуализция използвайте текстов терминал.

Изберете и имплементирайте поне едно от следните допълнителни задания:

* механизъм за лесно дефиниране на други правила за клетъчни автомати
* шестоъгълни/триъгълни клетки
* още топологии (бутилка на Клайн, цилиндър и т.н.)
* GUI визуализация
* нещо по ваш избор (след като го съгласувате с нас)